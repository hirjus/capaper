# Yhteenveto

Tutkielman data-analyysi päättyi vaiheeseen, josta voi jatkaa laajan aineiston
analyysiä. Analyysin kysymykset näyttävät erottelevan hyvin ja johdonmukaisesti
vastaajat konservatiivisen ja liberaalimman modernimman mielipiteen välillä.
Neutraali vaihtoehto ja ”dimensios of middleness” kannattaa huomioida.
Puuttuvat tiedot voi korrespondenssianalyysissä analysoida omana osajoukkona
ja päättää miten menettelee.


Korrespondenssianalyysi sopii hyvin yksinkertaisen kahden luokittelumuuttujan
riippuvuuksien visualisointiin. Kuvan oikea analyysi onnistuu pienellä
harjoittelulla. Tämä ei ole mitätön asia, taulukoita on kaikkialla. Menetelmä
laajenee joustavasti myös mutkikkaampiin tutkimusasetelmiin.


Useiden muuttujien samanaikainen analyysi onnistuu kahdella tavalla, taulukoita
yhdistelemällä tai monimuuttujakorrespondenssianalyysillä (MCA). Tulkinta muuttuu
vaativammaksi, mutta MCA-esimerkki luvussa 7 esittää myös menetelmän pätevyyden.


Aineiston sisällöllisesti tärkeät muuttujat ovat järjestysasteikon muuttujia.
Tutkimusasetelmissa vertailtiin eri ryhmiä ja kuvattiin niiden yhteyksiä
vastauskategorioihin. Korrespondenssianalyysi on luokitteluasteikon muuttujille
sopiva menetelmä, järjestysasteikon muuttujien ”oikeita etäisyyksiä” voidaan
arvioida.


Data-analyysi osoitti, että maiden tai muiden ryhmien vertailu ei ole niin
yksinkertaista kuin ehkä luullaan. @RefWorks:doc:5b15542ee4b0e2616bc42dca
tutkivat MCA-menetelmällä ISSP:n 1994 kerättyä aineistoa.  He osoittavat, että
datan laatu ja rakenne vaihtelee paljon maiden välillä (”…both the quality of
the data, as well as its underlying structure - and therefore meaning - vary
considerably between countries.”).

Datan laadun ja rakenteen lisäksi järjestysasteikon käyttöön yleisempi ongelma.
Voiko vastaajien ryhmiä vertailla keskenään järjestysasteikollisen muuttujan
jonkinlaisilla keskiarvoilla?  @RefWorks:doc:5c223412e4b0508a6674dec0 osoittavat
että tämä onnistuu vain harvoin. “Our goal is not to provide a litany of
concerns – which can be done for most social scientific metrics – but rather to
establish that standard happiness measures cannot rank the average happiness of
two groups without strong additional assumptions about the underlying distribution
of happiness. We expect that even if we achieve consensus on these assumptions,
many comparisons will remain unranked.”  Korrespondenssianalyysillä vertailun
voi tehdä ilman jakaumaoletuksia, katsoa miltä data näyttää.
